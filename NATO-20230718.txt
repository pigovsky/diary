# НАТО

Командир батальйону ЗСУ писав: "Бог, а не НАТО, має стати основним союзником України, лише так і тільки так ми маємо шанс."

Юда Макавей також взяв Бога за основного союзника, ревно молячись перед кожною битвою. Наприклад так: «Легко й малому війську захопити в руки велике; для неба все одно врятувати багатьма чи кількома, бо перемога на війні не в безмежнім війську, а в силі, що походить з неба. Вони йдуть на нас, повні зухвальства й беззаконня, щоб вигубити нас разом із жінками нашими й дітьми та щоб з нас здерти здобич, а ми воюємо за життя наше й за наші установи. Сам Бог їх знищить перед нами, тож ви їх не бійтесь.» (I Мак 3:18-22)

Не нехтував він також союзом з тодішнім НАТО --- Римською імперією: "І почув Юда про славу римлян, про їхню велику силу, про те, що вони доброзичливі супроти тих, хто пристає до них; що вони укладають дружбу з усіма тими, хто до них приходить; що то народ вельми могутній. (I Мак 8:1). І вибрав Юда Евполема, сина Іоана, сина Акко, та Ясона, сина Єлеазара, і послав їх у Рим, щоб укласти союз та дружбу й щоб скинути з себе ярмо, бо бачили вони, як грецьке царство робило Ізраїля рабами. Пішли ті в Рим, — дорога ж дуже довга, — і прибули доради та й, промовляючи, так сказали: «Юда Макавей з братами та народ юдейський послав нас до вас, щоб укласти з вами союз та мир і щоб ви записали нас між вашими союзниками та друзями.» Сподобалось тим це слово. Ось відпис договору, що його римляни на бронзових таблицях написали та вислали в Єрусалим на пам'ять для юдеїв про мир та союз: «Гаразд хай буде римлянам та юдейському народові на морі й на суші повіки! Нехай далеко будуть від них меч та ворог! Як вибухне війна перше проти Риму чи когобудь з його союзників на всім просторі їхньої держави, народ юдейський буде битись у них при боці, коли нагода їм дозволить, із щирого серця. Ворогам не постачатимуть і не даватимуть ні хліба, ні зброї, ні грошей, ані суден, — як Рим постановив, — і, нічого не порушуючи, будуть вони додержувати ці зобов'язання. Так само й римляни, коли б на народ юдейський напав хтось перший, будуть при боці в них із душі битись, так, як обставини те вкажуть. Напасникові ні хліба, ні зброї, ні грошей, ані суден, — нічого не даватимуть, як Рим постановив, і ці зобов'язання вони будуть додержувати без обману. На таких умовах римляни заключили союз з народом юдейським. (I Мак 8:17-29)"

Блазень же, ще до того як його обрали королем, кпинив з Пороха, коли той прохав у НАТО зброї, щоб дати відсіч орді: "Эффект был бы лутше если бы эту речь он провозгласил под жалосливую песню "У Курского вокзала"..." 

Блазень знявся у фільмі, де у ролі короля сміливо послав західних союзників геть. 

Блазня насправді обрали королем. Він дійсно став "Вироком" не тільки Пороху, але й усім нам. Включно з тими, хто його не обирав.

Кожна влада від Бога: "Коріться ради Господа кожній людській установі: чи то цареві верховному володареві, чи то правителям, ним посланим на кару лиходіям і похвалу доброчинцям." (I Пт 2:13-14).

Та Праведник не мовчав на гріх правителя: "Бо Ірод був схопив Йоана, зв'язав його і вкинув у темницю – через Іродіяду, жінку брата свого Филипа; Йоан бо говорив до нього: “Не можна тобі її мати.”" (Мт 14:3-4)

Йоан не збирав мітингів на усунення царя. Він лише намагався виправити царя, порадивши йому дотриматися Божої заповіді. Тобто ми можемо критикувати царів. Потрібно допомагати цареві порадами, а деколи навіть докорами. Не можна мовчати на його гріх.

Блазень, ставши королем, розмінував лінію розмежування. Скоротив програми озброєння. Сказав, що "нужно просто перестать стрелять". Він мріяв зустрітися з карликом "где-то посередине" і "посмотреть ему в глаза". 

Король-блазень нехтував запрошеннями на саміти НАТО. Не поставив посла при НАТО. Він обрав інший шлях. Казав, що готовий стати перед карликом на коліна й домовлятися з чортом лисим аби лише не гинули наші хлопці. Поставив на ключові посади московських шпигунів і привів до влади силу злодюг.

Врешті приїхав на саміт і каже, мовляв, ви не кажете чітких термінів, значить ви не хочете брати нас до альянсу. Але ж він сам нехтував усіма попередніми запрошеннями. 

Блазень навіть не вміє дякувати за надану союзниками допомогу. Він вміє лише нахабно вимагати допомоги. 

Дякуємо Богу за наших союзників, які попри зухвалу невихованість блазня все ще допомагають нашій армії.
