# Не можу мовчати на гріх

Людина, яку вважаю справжнім праведником, повідомила мене про те, що хтось публічно зробив гріх. Про сам гріх розповім пізніше.

На повідомлення відреагував словами: "Саме на таку реакцію вони й розраховували. Тобто, щоб ми поширювали цю новину у соціальних мережах."

Праведник відповів: "Не можу мовчати на явний гріх! Саме тому поширюю цю новину з коментарем про моральний розклад суспільства, що віддаляється від Господа."

Він таки правий. Ми мовчимо й на значно більші гріхи...

Кожна влада від Бога: "Коріться ради Господа кожній людській установі: чи то цареві верховному володареві, чи то правителям, ним посланим на кару лиходіям і похвалу доброчинцям." (I Пт 2:13-14).

Та Праведник не мовчав на гріх правителя: "Бо Ірод був схопив Йоана, зв'язав його і вкинув у темницю – через Іродіяду, жінку брата свого Филипа; Йоан бо говорив до нього: “Не можна тобі її мати.”" (Мт 14:3-4)

Йоан не збирав мітингів на усунення царя. Він лише намагався виправити царя, порадивши йому дотриматися Божої заповіді. Тобто ми можемо критикувати царів. Це в жодному разі не означає, що треба організовувати протести й скинути царя. Просто потрібно допомагати цареві порадами, а деколи навіть докорами. Не можна мовчати на його гріх.

Чому прийшовши до влади він скоротив робочий тиждень стратегічно-важливих заводів, що випускали українські ракети?

Чому скоротив фінансування армії заради будівництва нових доріг?

Чому поставив на ключові посади московських шпигунів?

Чому не рив окопів на кордонах з рашкою, коли йому увесь світ кричав, що треба готуватися до оборони? Щоб ми не втекли? Хіба більше людей би втекло, якби він сказав: "Беріть лопати. Копаймо, щоб захиститися. Про всяк випадок."

Мабуть він готував план "А": "Линия разграничения существует только в вашых головах. Её нужно просто убрать в вашых головах" і "Росіяни прийдуть до вас на новий рік з горілкою й олів'є".

План "А" завдяки ЗСУ провалився. Тепер він йде планом "Б". Бо не втік. Грає роль патріота. Якби він втік, то стало би очевидно, що він зрадник. А зрадників, як усім відомо, ненавидять свої й чужі.

Чому він саджає до в'язниці справжніх патріотів, які самовіддано обороняють Україну? Але в той самий час тримає на посаді посіпак "проффесора"?

Тепер про той гріх, про який мене повідомив знайомий праведник. Якась дівчинка начебто освідчилася в коханні іншій дівчинці. І це не десь там закордоном, де одностатеві шлюби легалізували, а у Львові. Це зазняли на відео й поширюють в інтернеті. Необов'язково, що ця дівчинка нетрадиційної орієнтації. Може вона так хотіла показати хлопцям: от, мовляв, якими словами слід освідчуватися в коханні й як поводитися при цьому. Щось на зразок того, як дівчата вчаться танцювати польку одна з одною.

Але якщо та дівчина й справді нетрадиційної орієнтації, то немає нічого нового під сонцем: "За це ж і видав їх Бог пристрастям ганебним, бо їхні жінки змінили природні вживання на протиприродні; так само і чоловіки, полишивши природні вживання з жінкою, розпалилися своєю пожадливістю один до одного, чинячи ганьбу, чоловіки на чоловіках, і приймаючи на собі самих належну плату свого блуду." (Рим 1:26-27).

Такі люди у мене не викликають жодних інших емоцій окрім співчуття. Гріх ненавидимо, людям співчуваємо. 

Нещодавно по BBC World Service чув інтерв'ю однієї відомої письменниці. В підлітковому віці вона зазнала сексуального насильства від хлопця з яким зустрічалася. Шлях до виходу з цієї ситуації знайшла у ласощах. Заїдала стрес. Також з допомогою їжі намагалася стати "невидимою" для хлопців, які зазвичай не люблять дівчат з надміром ваги.

Тепер вона "одружилася" з іншою жінкою й називає це шлюбом. 

Коли почув, яких страждань вона зазнала від того хлопця, то дуже співчуваю їй. Але ж не всі чоловіки агресивні. Вона ж могла знайти собі й лагідного чоловіка...
