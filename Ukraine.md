Прекрасна молода дівчина на ім'я Україна закохалася.
Вона закохалася в колір його волосся й молодість.
Він був дотепним. Вона хихотіла на його зухвалі жарти з карикатурних персонажів, якими зображував її батьків, дідусів та бабусь. Та вони були такими лише в його уяві.
Окремі диваки не сміялися з його дотепів, їм було гидко їх чути.

Та останньою краплею в підкорені її серця стало те, що молодик знявся у фільмі, де хоробро захистив її від картонних вітряних млинів, що мирно шуміли на пагорбі.

"Ну той що, що він немає досвіду" — казала вона подругам, — "це ж і краще. Він здобуде його зі мною"


Підчас медового місяця він шепотів їй на вушко: "
Я люблю твої ноги,
Тож побудую для них дороги.
"


Подруги мали хороші біноклі й жили на західному пагорбі. Вони побачили, що ворог готується напасти на дівчину й казали це їй.


Молодик докоряв їм: “Нащо ви розповідаєте моїй коханій ці страшилки? Ви псуєте нам інвестиційний клімат медового місяця”


Ворог напав. Її діти захищають її. Ворог убиває чимало її дітей і то найкращих. 


Молодик запустив собі бороду й пішов старцювати по світу: 


— Допоможіть нам зброєю!


— Чому ж ви не вірили нашим попередженням? — питають його. 


Він увів у батьківський дім дівчини своїх друзів з сумнівною репутацією.


Дівчина, оплакуючи своїх дітей, крізь сльози каже: “За те йому личить борода й моє кохання”.