Сусіди з другого поверху поставили диван і намет біля стіни будинку 18H1, де ми живемо.

Щоночі вони теревенять, матюкаються і гучно регочуть. Стіни дуже тонкі й чути навіть тиху розмову, не те що гучний регіт.

Підходив до них особисто і просив цього не робити. Не подіяло. 14 серпня 2023 не витримав, постукав у стіну й попросив, щоб вони зберігали тишу, бо вже 22 година і вкладаємо дитину спати.

Після цього чую, що гамселять у двері. Відчинив. Сусід накинувся на мене з матюками і погрозами фізичної розправи. 

У нас двоє дітей: дворічна дівчинка й двомісячний хлопчик. Ми розуміємо, що їхній плач також заважає сусідам спати, але ж навіщо погрози і гучна лайка?

