Друга редакція відгуку.

Читаю книгу Романа Квєтного "Той, що почув"

Ще не прочитав книгу цілком. Прочитав лише кілька історій.
Не розповідатиму про що ця книга, краще прочитайте її самі.
Скажу лише які думки у мене виникають підчас читання.

Чи знаєте Ви, що більшість з нас мають величезне багатство? Чому? Бо Бог щороку дарує нам 31 з половиною мільйонів секунд. Насправді неважливо наскільки довго ми живемо. Важливо на що ми обмінюємо цей дар.

Одні жадібно обмінюють свій час на маєток з гекратами території, просторими будинками й автомобілями, кривдячи ближніх, а інші завзято обмінюють час на те саме, але чесно.

Хтось служить ближньому, а хтось лише називає себе "слугою".

"Використовуйте час, бо дні лихі" [Святе Письмо].
Потрібно поспішати зробити щонайбільше добрих справ.
Що ми залишимо після себе? Те що зробимо доброго ближньому тільки те й є нашим скарбом, який "ні міль, ні хробаки не точать, ні злодії не викрадають" [Святе Письмо]

